Biuro Wydajności Algorytmów (BWA) zajmuje się w Bajtocji inwentaryzacją wszystkich odkrywanych algorytmów.
Obywatele Bajtocji zgłaszają algorytmy wraz z oszacowaniem ich czasu działania, a urzędnicy BWA
(którzy też są obywatelami) zapisują je w wielkiej bazie danych. Wielu obywateli zgłosiło ostatnio nowe algorytmy
i są umówieni na rozmowy z urzędnikami (wielu obywateli jest umówionych z kilkoma urzędnikami, bo wymyślili wiele
algorytmów). W trakcie rozmowy urzędnik powinien zweryfikować czy oszacowanie czasu działania algorytmu jest
poprawne. Niestety, ze względu na nadmiar pracy, niektórzy urzędnicy mylą się i wpisują błędne dane.
Król Bajtocji Bajtonomir XVI-ty (syn Bajtonomira VIII-go) postanowił więc przeprowadzić serię kontroli.
W trakcie spotkania obywatela z urzędnikiem można przeprowadzić kontrolę, ale należy przestrzegać następującej
zasady (wynikającymi z zasad życia społecznego w Bajtocji):

    żaden urzędnik nie może byc kontrolowany więcej niż raz,
    żaden obywatel nie może uczestniczyć w więcej niż jednej kontroli.

Należy napisać program, który mając na wejściu listę urzędników oraz listę zaplanowanych spotkań zwróci
listę tych spotkań, podczas których należy przeprowadzić kontrolę. Lista powinna być jak najdłuższa.